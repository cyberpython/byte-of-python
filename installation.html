<!DOCTYPE html>
<html>

    <head>
        <meta charset="UTF-8" />
        <link href="stylesheets/style.css" rel="stylesheet" type="text/css" />
        <title>Byte of Python - Ελληνική Έκδοση</title>
    </head>
    
    <body>
        <header>
            <div class="centered">
                <h1><a href="index.html">Byte of Python - Ελληνική Έκδοση</a></h1>
            </div>
        </header>
        
        <div class="content">
            <h1>Εγκατάσταση</h1>
<p>Αν έχετε την Python 2.x ήδη εγκατεστημένη, <strong>δε χρειάζεται</strong> να την απεγκαταστήσετε για να εγκαταστήσετε την Python 3.0. Μπορείτε να τις έχετε και τις δύο εγκατεστημένες ταυτόχρονα.</p>
<h2>Για χρήστες Linux και BSD</h2>
<p>Αν χρησιμοποιείτε μια διανομή Linux όπως το Ubuntu, το Fedora, το OpenSUSE ή {εισάγετε την επιλογή σας εδώ}, ή ένα σύστημα BSD όπως το FreeBSD, τότε πιθανότατα θα έχετε ήδη εγκατεστημενη την Python στο σύστημά σας.</p>
<p>Για να ελέγξετε αν έχετε ήδη εγκατεστημένη την Python στο Linux σας, ανοίξτε ένα πρόγραμμα κελύφους (όπως το <code>konsole</code> ή το <code>gnome-terminal</code>) και πληκτρολογήστε την εντολή <code>python -V</code> όπως φαίνεται παρακάτω.</p>
<div class="codehilite"><pre>$ python -V
Python 3.0b1
</pre></div>


<dl>
<dt class="note">Σημείωση </dt>
<dd>
<p>Το <code>$</code> είναι το prompt του κελύφους, δηλαδή εκεί που πληκτρολογείτε τις εντολές. Θα είναι διαφορετικό ανάλογα με τις ρυθμίσεις του λειτουργικού σας συστήματος, οπότε θα υποδεικνύω πάντα το prompt απλά με το σύμβολο <code>$</code>.</p>
</dd>
</dl>
<p>Αν δείτε μερικές πληροφορίες έκδοσης όπως αυτές που φαίνονται πιο πάνω, τότε έχετε ήδη την Python εγκατεστημένη.</p>
<p>Ωστόσο, αν πάρετε ένα μήνυμα σαν κι αύτο:</p>
<div class="codehilite"><pre>$ python -V
bash: Python: command not found
</pre></div>


<p>Τότε δεν έχετε εγκατεστημένη την Python. Αυτό είναι εξαιρετικά απίθανο αλλά όχι αδύνατο.</p>
<dl>
<dt class="note">Σημείωση </dt>
<dd>
<p>Αν έχετε ήδη εγκατεστημένη την Python 2.x, τότε δοκιμάστε <code>python3 -V</code>.</p>
</dd>
</dl>
<p>Σ' αυτή την περίπτωση, υπάρχουν δύο τρόποι για να εγκαταστήσετε την Python 3.x στον υπολογιστή σας.</p>
<ul>
<li>
<p>Μπορείτε να μεταγλωττίσετε την Python από τον πηγαίο κώδικα και να την εγκαταστήσετε. Οι οδηγίες μεταγλώττισης παρέχονται στον ιστότοπο.</p>
</li>
<li>
<p>Μπορείτε να εγκαταστήσετε τα δυαδικά πακέτα χρησιμοποιώντας το διαχειριστή πακέτων λογισμικού που συνοδεύει το λειτουργικό σας σύστημα, όπως το <code>apt-get</code> στο Ubuntu/Debian και στις άλλες διανομές Linux που βασίζονται στο Debian, το <code>yum</code> στο Fedora Linux, το <code>pkg_add</code> στο FreeBSD, κ.λπ. Σημειώστε ότι θα χρειαστείτε μια σύνδεση στο διαδίκτυο για να χρησιμοποιήσετε αυτή τη μέθοδο. Εναλλακτικά, μπορείτε να κατεβάσετε τα δυαδικά αρχεία από κάπου αλλού, να τα αντιγράψετε μετά στον υπολογιστή σας και να τα εγκαταστήσετε.</p>
</li>
</ul>
<h2>Για χρήστες Windows</h2>
<p>Επισκεφθείτε το <a href="http://www.python.org/download/releases/3.1/">http://www.python.org/download/releases/3.1/</a> και κατεβάστε την πιο πρόσφατη έκδοση από αυτόν τον ιστότοπο, η οποία ήταν η <a href="(http://www.python.org/ftp/python/3.1/python-3.1.msi)">3.1 για 32 bit</a> και η <a href="http://www.python.org/ftp/python/3.1/python-3.1.amd64.msi">3.1 για 64 bit</a> όταν γράφτηκε αυτό το κείμενο. Αυτά τα αρχεία είναι μόνο 13 MB το οποίο είναι πολύ μικρό σε σχέση με τις περισσότερες γλώσσες προγραμματισμού ή λογισμικά. Η εγκατάσταση είναι όπως οποιοδήποτε άλλο λογισμικό για Windows.</p>
<dl>
<dt class="caution">Προσοχή </dt>
<dd>
<p>Όταν σας δοθεί η επιλογή να αποεπιλέξετε οποιαδήποτε "προαιρετικά" συστατικά, μην αποεπιλέξετε κανένα! Μερικά από αυτά τα συστατικά μπορεί να σας φανούν χρήσιμα, και ειδικά το IDLE.</p>
</dd>
</dl>
<p>Ένα ενδιαφέρον γεγονός είναι ότι η πλειοψηφία των λήψεων της Python από τον ιστότοπο γίνεται από χρήστες των Windows. Φυσικά, αυτό δεν περιγράφει όλη την εικόνα αφού σχεδόν όλοι οι χρήστες Linux έχουν ήδη την Python εγκατεστημένη στα συστήματά τους από προεπιλογή.</p>
<h3>DOS Prompt</h3>
<p>Αν θέλετε να μπορείτε να χρησιμοποιήσετε την Python από τη γραμμή εντολών των Windows π.χ. το DOS prompt, τότε θα πρέπει να ορίσετε τη μεταβλητή συστήματος PATH κατάλληλα.</p>
<p>Για τα Windows 2000, XP, 2003, πατήστε στο <code>Control Panel → System → Advanced → Environment Variables</code>. Επιλέξτε τη μεταβλητή που ονομάζεται <strong>PATH</strong> στην ενότητα 'System Variables', μετά επιλέξτε <code>Edit</code> και προσθέστε το <code>;C:\Python30</code> μετά από ό,τι είναι ήδη γραμμένο εκεί. Φυσικά, χρησιμοποιήστε το κατάλληλο όνομα φακέλου, εκεί όπου εγκαταστήσατε την Python.</p>
<p>Για παλαιότερες εκδόσεις των Windows, προσθέστε την ακόλουθη γραμμή στο αρχείο <code>C:\AUTOEXEC.BAT</code> : <code>'PATH=%PATH%;C:\Python30'</code> (χωρίς τα εισαγωγικά) και επανεκκινήστε το σύστημα. Για τα Windows NT, χρησιμοποιήστε το αρχείο <code>AUTOEXEC.NT</code>.</p>
<h2>Για χρήστες Mac OS X</h2>
<p>Οι περισσότεροι χρήστες Mac OS X θα βρουν την Python ήδη εγκατεστημένη στα συστήματά τους. Ανοίξτε το Terminal.app και πληκτρολογήστε <code>python -V</code> και ακολουθήστε τις οδηγίες στο πιο πάνω τμήμα για το Linux.</p>
<h2>Σύνοψη</h2>
<p>Για ένα σύστημα Linux, πιθανότατα έχετε ήδη την Python εγκατεστημένη στο σύστημά σας. Σε αντίθετη περίπτωση, μπορείτε να την εγκαταστήσετε από το διαχειριστή πακέτων λογισμικού που συνοδεύει τη διανομή σας. Για ένα σύστημα Windows, η εγκατάσταση της Python είναι τόσο εύκολη όσο το κατέβασμα του αρχείου εγκατάστασης και το διπλό κλικ πάνω του. Στο εξής, θα υποθέσουμε ότι έχετε την Python εγκατεστημένη το σύστημά σας.</p>
<p>Στη συνέχεια, θα γράψουμε το πρώτο μας πρόγραμμα σε Python.</p>
        </div>
        
        <footer>
            <div class="centered">
                <p>Το παρόν ηλεκτρονικό βιβλίο είναι διαθέσιμο υπό την άδεια <a href="http://creativecommons.org/licenses/by-nc-sa/3.0/" target="_blank">Creative Commons BY-NC-SA 3.0</a> &amp; αποτελεί μετάφραση του <a href="http://www.swaroopch.com/notes/Python" target="_blank">A Byte Of Python</a>.</p>
                <p>Η ελληνική έκδοση του βιβλίου μεταφράστηκε από τα μέλη του forum <a href="https://github.com/ubuntu-gr">ubuntu-gr</a>.</p>
                <p>Σχεδιασμός ιστοσελίδας: <a href="mailto:cyberpython@gmail.com">Γεώργιος Μίγδος</a></p>
            </div>
        </footer>
    </body>
</html>
